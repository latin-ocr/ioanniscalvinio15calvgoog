271

Syriae universam , religionis suae consciam faceret.
An vero quum potentissimus dynastes (quem quo-
tidianis sacrificiis deos suos, placare oportebat, si ali-
qua eorum religione teneretur, et solitum antea
⁸fuisse verisimile est) ne exiguo quidem thure in tota
vita litaret, ignoraret, imo dubitaret quisquam, deos
illos abnegasse, quos honore nullo ' aretur? Quid
ergo postea deprecatur, sibi ut in i oli templo ado·
rare liceat? Simulandae' superstitionis causa si id
tulasse probarent et a propheta obtinuisse, ver-
{gem non adderem: sed si rem longe secus habere
ipsa sacrae historiae verba clamant, facile haec iam
solvitur difficultas: praesertim [pag. 37] ubi constat,
sic publicata eius religione, qualiter evulgatu rum se
promittebat, nullum superfuisse dubitationi locum,
quin idola omnia plane et contemneret et exsecra-
tioni haberet. Haec autem est postulati forma: Si
'templum Remon ingrediatur forte rex meus, et mihi
innixus adoraverit, ego quoque si simul in templo
Remon adoraverim, hanc rem ne imputet Dominus
servo suo, Illud de rege in illum innitente tam
aperte, tamque notabiliter dictum si vel non obser-
vant, vel abs re positum putant, valde sunt hebetes.
Nam inde citra controversiam colligitur, non aliam
sibi concedi adorationem petiisse, quam qua se
ad regis inclinationem, quem fulciebat ipse et sus-
tentabat, accommodaret. Id autem erat , non idoli
cultum fingere, sed sua regi officia obsequiaque
reddere: Nunc si Naaman imitari volunt, ne sint
illi in eo dissimiles, in quo solo a me reprehen-
duntur. Id sibi habeant cum illo commune, quo
solo consequutus est ille ‚ reprehensione ut suum
factum careret: nempe omni se idololatriae suspi-
cione prius liberent, quamque toto animo ab illis
superstitionibus abhorreant, quarum incidere posset
dubitatio, testatum omnium hominum conscientiis fa-
ciant. Id ubi praestiterint, tum demum videbo, simne
illis concessurus , ut civilis officii causa, sive in co-
gnatorum honestandis funeribus, sive nuptiis celebran-
‘s, ad missas, aliaque eiusmodi profana sacra inter-
dum accedant. Iam et ex eo quod in epistola illa
legitur, quae sub Ieremiae titulo fertur , ad popu-
lum Babylone exsulantem, nonnullam sibi defensio-
nem quaerunt. Nam quemadmodum illic captivo po-
pulo suadebat propheta, vel quisquis fuit epistolae
autor, ut quotics in humeris circumferri aureos et
argenteos deos videret, turbamque undequaque ob-
-stupescentem, ne ipse eodem afficeretur stupore, sed
adorans in corde suo diceret: Te oportet adorari, Do-
mine (Barss 6, 3), ita se aiunt, dum inter saeculi
huius sacrilegia versantur, cordibus tamen ad Do-
minum sublatis cogitare illum esse , quem oporteat
adorari. Quasi vero ad interiorem cordis adoratio-
nem dum illos vocaret propheta, simul adnueret ni-
hil periculi fore, si vultu ad simulacrorum cultum
composite, Babyloniis interim gratificarentur. At vero

EPISTOLA Ι.

272

quum nemo non videat, eo duntaxat spectasse ip·-
sum, ut quando minime licebat Israelitis publicam
gentis, sub cuius imperio ac iugo degerent, super-
stitionem cohibere, suae tamen religionis integrita-
tem sibi privatim in animis suis retinerent: non est
quod idololatriae suae patronum boni isti viri eum
idcirco advocent. [pag. 38] Quod si ad hanc ipsam
prophetae trutinam recte expendere sua facta in
animum inducant, suo semet gladio iugulari facile
perspicient. Qualis enim hic quaeso fuerit, imo quis
esse omnino poterit, qui conscientia intus Deo ca-
nente, ipsum esse unum quem deceat adorari, vul-
tum externumque corporis gestum componere ad idoli
adorationem sustineat ⁸? Ipsos proinde interrogo, qua
conscientia eodem temporis momento, quo Deum so-
lum qui adoretur dignum esse apud se recognoscunt,
idola venerari se palam apud homines simulant?
Quid enim arcana ista confessione proficiunt, nisi
quod externam illam suam idololatriam coram Dei
tribunali proprio animi testimonio accusant? Quare,
quod in eiusmodi simulandi improbitate prophetae
consilio se obtemperare iactant, ¹) frustra id men·
tiuntur. Neque enim ab illis quidquam plus ipse
exigo, quam quod ille (quisquis est scriptor) suis po-
pularibus imperabat: ²) nempe ut publice sacrum Dei
nomen profanari dum aspiciunt, tacitis animi votis
ipsum apud se sanctificent: tantum ne externis sig-
nificationibus, eius se profanationis consortes esse tes-
tentur. Ad haec, siquid ea simulatione peccant, exem-
plo Pauli se peccare, ostendere conantur, qui non
valde dissimili fictione usus fuerit, quum ad recolligen-
dam gentis suae gratiam , votum, cuius caeremoniam
cum caeteris legis umbris abrogatam esse noverat,
nuncupavit, atque ad id persolvendum detonsus, et
ex legis praescripto purificatus in templo se stitit,
spectandumque omnibus exhibuit (Act. 21, 26). Non
hic dicam, quod vel eorum nonnullis arrisurum esse
certo scic, nos perperam agere, si eam Pauli astu-
tiam, ad imitandum nobis proponamus, quam infelici
successu castigatam minime sibi placere Dominus de-
claravit: quandoquidem rationem esse nullam viden,
cur hoc Pauli facinus pravae versutiae insimulemus.
Sed eos toto coelo hic quoque errare dico, qui in-
noxiam, nullaque impura superstitione aspersam
Pauli detonsionem cum sacrilegis ritibus comparan-
dam putent. Nam ut demus, Nazaraeorum purificatio-
nem et oblationem id fuisse caeremoniae genus, quod
prodeunte Christo una cum reliquis mosaicae legis fi-
guris evanescere debuerit: quia tamen nullum alium
in finem institutum erat, quam ad referendam Do-
mino gratiarum actionem, ac sacrificium laudis of-
ferendum, ex eorum utique numero fuit, in quibus “

 

, 1) Edd. rece. 1576 κῃ..- iactent.
imperat.

2) Eaedem habent.-

