i PROLEGOMENA. XXXI

tempore varios, et singulis vitae stadiis nunc huc nunc illuc maxime intentos facilius cognosces. Atque
ut plenius in lectoris commodum redundet utilitas, quae ex tali materiarum dispositione nascetur, tracta-
tus pro sermonis varietate dispescere, et gallicis a latinis seiunctis duplicem eorum seriem constituere no-
luimus.

Iam quod ad fontes attinet ex quibus textus nobis hauriendus erat verus et authenticus, mox vi-
dimus recentiores editiones corporis tractatuum Bezanae mera esse apographa, in quibus ne manifestis-
sima quidem errata typographica correctoris alicuius, vel primis elementis imbuti, oculos offenderint ma-
nusve senserint. Amstelodamensem solam paucissimis mendis expurgatis fide aliquanto caeteris dignio—
rem esse cognovimus, ita quidem ut editor, quisquis ille fuerit, interdum vetera exemplaria inspexisse
videatur. Bezae vero librum ipsum plurimas lectiones exhibere intelleximus quas ab antiquioribus alie-
nas neque sensum luculentius reddidisse dixeris, neque phrasin excoluisse, imo saepissime textum vitiasse,
sive id casu et negligentia acciderit, sive indust-riae male feriati cuiusdam scioli debeatur, qui autoris
mentem minus bene assequutus sibi emendandi officium temere arrogarit.

Verum etiam si haec non ita se haberent, res ipsa monebat ut ad editiones principes rediremus,
quas Calvinus ipse curavit et pro quibus solis, dum typis exscriberentur, excubias egisse putandus est.
In his autem conquirendis non eadem illa fortuna usi sumus quae nos in maiore opere Institutionis com-
parando, utpote multo frequentiofe, adiuverat. Cuius latinas editiones ad unam omnes ipsi possidemus,
omnium mortalium in hac parte rerum ditissimi , gallicarum quoquc plurimas nostras fecimus, caeteras
omnes, quotquot unquam exstitisse rescivimus, ex variis bibliothecis congessisse gloriamur. Minora illa
opuscula, de quibus hic agitur, rarius imo rarissime venales occurrunt quaerentibus, etsi occurrerint non-
nisi magno aere redimuntur. Quorum quidem satis spectabilem copiam neque ulli alienae inferiorem col-
ligere contigit, in dies etiam novis accessionibus locupletatam, sed neutiquam omnibus numeris absolutam.
Maior pars paucioribus tantum exemplaribus repraesentatur quae in bibliothecis publicis asservata delites-
cunt, in quarum scriniis modo hunc modo illum. libellum, nusquam autem bene multos simul inveneris.
Plura omnino deperdita videntur ; certe nostris oculis, ubique terrarum et βιβλιοπωλῶν tabernas et ipsa
βιβλιοφίλων penetralia explorantium, sese ad hunc diem subduxerunt. Quorundam unicum tantum exem-
plar exstat, vel certe nobis innotuit, atque adeo in nostro ipsorum thesauro, etiam hoc nomine commen-
dando , talia nonnulla reperies. Hoc maxime de illis scriptis valet quae neque Gallasius neque Beza
in suam collectionem recepit. Quae ne inter operariorum manus perirent, primum non sine magnis im-
pensis calamo describenda curavimus, deinde descripti exemplaris cum archetypo conferendi fastidiosum
nobis laborem imposuimus, dc eo unice solliciti ut ne quid vel Calvino nostr0, vcl nostro saeculo indig-
num per nos in publicum exiret. His talibus curis et studiis, neque sumptibus parcentes, neque itine-
rum molestias detrectantes , percontandO, scrutandO, coemendo, apparatum literarium talem congessimus
ut locupletiorem non possis. Singula quibus subsidiis instructi recensuerimus in sequentibus capitibus ac-
curate declarabimus, et quorum virorum auxilio adiuti quarumve bibliothecarum opibus usi musei nostri

defectus . suppleverimus‚ grato animo suo loco profitebimur.
De methodo nostra critica non est quod fusius iterum disputemus post ea quae in prolegomenis

primi voluminis diximus. Quas nobis ibi leges scripsimus de rebus minoris momenti quae ad intorpun- .

gendi rationem spectant, ad errata typographica tacite delenda, ad allegationes scripturae sacrae sedulo
examinandas, aliasque huius generis, eas hic quoque dudum comprobatas servavimus, maxime quantum
ad ὀρθογραφίαν pertinent, latinam ad usum communem conformantes, gallicam diligentissime ad normam
editionum principum exigentes. Quarum etiam textum ubique fideliter restituimus, nisi ubi evidenter
mendosus aut depravatus fuerit ex typographi et correctoris negligentia3 variantes lectiones omnes edi-

