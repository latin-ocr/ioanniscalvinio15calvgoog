m TRAOTA'PUS mnnonoemI monas.

VH. catechismus cum suis appendicibus et Liturgia. ΧΠ. Scripta contra Anabaptistas et Libertinos.
XIV. Libelli de vitandis superstitionibus et XXXII. adversus Hollandum. Adest vero, adeoque primum
locum obtinet Psychopannychia, cuius versionem gallicam anno 1558 primum editam Vir clarissimus
ipsi ,calvino tribuit, in quo ut ei assentiamur, a nobis impetrare non possumus.

In rebus orthographicis editor nostrae aetatis morem saepius respexit quam saeculi decimi sexti
consuetudinem 3' in quibus ordinandis etsi aliam omnino legem nobis scribamus, si quem finem sibi ille
proposuerit in libro suo edendo consideramus, eius rationem sane excusandam, imo laudandam dixerimus.

· CAPUT H.
NovAE EDITIONIS coNleIUM ET susssmlA.

Paucis tibi, benevole lector, consilium nostrum in nova opusculorum Oalvini editione condenda
declarare possumus, paucioribus etiam idem tibi commendare. Adeo simplex et rationi consentaneum no-
bis esse videtur. Iam satis dictum est , unumquemque tractatum eo sermone recusum iri quo olim pri-
mum editus fuerit, minimeque nobis in animo esse ut Bezae exemplum sequuti vel in Gallorum usum
qui forte minus docti fuerint, omnia ipsorum lingua edamus, vel in exterorum commodum, qui forte hanc
non calluerint, omnia latina faciamus. Calvinum ipsum et genuinum, non aliena veste indutum et sibi
dissimilem posteritati tradere volumus. Et quod nonnulli somniarunt, illum talem et tantum virum, tam·
que multis curis et negotiis distractum, suis scriptis ex altera lingua in alteram vertendis operam impen-
disse, post ea quae in eius Institutione tractanda nuper plane contraria comperimus et demonstra-
vimus, id nobis nullo modo persuaderi patiemur , et, ubi e re fuerit, omnino erroneum et respuendum
esse suis locis sigillatim ostendemus.

Verum dum de his inde ab initio inter nos ne minimum quidem dubium exstitit, paulo, diutius
haesimus quoad ordinem libellorum calvinianorum in hac nova collectione constituendum. Olim, fatemur,
non parum arridebat Bezae dispositio in latina sua editione singula scripta pro argumento in certas clas—¹
ses referentis et in lectorum commodum similibus iungentis similia. Sed re accuratius expensa a tali
consilio destitimus. Ipsam enim Bezae divisionem pluribus nominibus arbitrariam et minus rectam esse
cognovimus. Facillime quidem , neque incommode , tractatus contra Pontificios editos , ut hoc exemplo
utamur, aut contra Antitrinitarios, a caeteris separatos suo proprio loco reservare poterat: sed quo pacto
dogmatica a polemicis distinguere conatus sit, ita ut in utraque collectionis eius parte scripta occurrant
de coena Domini, nec non de reformanda ecclesia , iure aliquis quaesierit. Plura, si iuste aestimaveris,
tam singularis argumenti sunt, adeoque a reliquis diversa, ut sibi sola classem aliquam constituant, quod
ipsum Bezam in libro de Astrologia agnovisse videmus, in aliis non sensisse miramur. Sic apud eum
liber de Scandalis medium locum inter Oatechismum et confessionem obtinet3 sic carmen Epinicion, quae
est pagina inter calviniana monumenta plane peculiaris, inter dogmatica legitur post Coenae libellum, ut
locum suum mero casu nactum esse videatur. Haec igitur dispositio vix servanda fuisset si simpliciter
de collectione Bezana recudenda cogitassemus ; verum quum ipsi xnonnulla a veteri editore omissa caeteris
addere nobis proposuerimus, his vel novos classium titulos facere oportuisset, vel pristinis servatis minus
-apta castra assignare. Quibus de causis potius eam rationem sequendam duximus quae et Gallasio adeo-
que ipsi Bezae in sua editione gallica placuerat, scilicet ut annorum respectu habito unicuique opusculo
locum suum pro natalium ipsius iure daremus. 'I'ali ordine stricte observato Oalvini labores , et omni

