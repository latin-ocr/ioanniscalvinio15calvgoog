EPISTOLA.

Merito tu quidem et pro singulari tua pietate optare soles, ut compositis dissensionum turbis,
quibus miserrime hodie iactari videmus ecclesiam, quocunque fieri poterit modo partes inter se recon-
cilientur. Sed quia concordiam, quae ab omnibus expetenda est, coalescere non posse putas, nisi roma-
nus pontifex in id concilium adhibeatur, ubi de pacificatione agetur, idque iuris ac honoris deferendum
illi existimaS, nequid de religionis doctrina vel ecclesiae regimine absque eius consensu et autoritate de-
liberetur, in eo ne diutius erres, volui tibi specimen exhibere, unde intelligas quid nobis sit exspec-
tandum, si ab eius nutu totam huius causae tractationem suspendimus ‚ inde enim facile colliges quan-
tum tribuere ipsius iudicio debeamus. Hoc quoque optabile esse fateor, non tantum ut sua autoritate
confirmaret, quidquid tantum constitutum fuerit, sed etiam ut in doctrina repurganda, reformandaque
ecclesia, ut tantum episcopum decet, aliis omnibus et studio et exemplo et consilio praeiret. Verum
quando omnem ea de re spem bonis abscindit, nec tantum se autorem ecclesiae in melius restituendae
non fore ostendit, sed extrema quaelibet tentaturum potius demonstrat quam ut remedium aliquod tantis
malis afferri patiatur: quid obsecro flustra moramur, dum purae sanctaeque concordiae legem ipse nobis
praescribat. Neque vero postulo ‚ ut de ea re mihi assentiaris, sed ut consilium hoo expendas, unde
aestimare possis an de ipso temere desperemus. Ubi legeris minime dubito, quae tua est prudentia, quin
facile sis pronunciatums, nihil minus quam de, illo in consilium adhibendo cogitandum esse, ubi de re-

ligionis ecclesiaeque restitutione serio agitur. Vale.

Calvus· opera. Vol. νζ 30

