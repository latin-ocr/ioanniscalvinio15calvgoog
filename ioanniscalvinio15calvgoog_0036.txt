XXXH TRAOTATUS THEOLOGIOI MtNORES.

tionum recentiorum in marginem relegamus; antiquae versionis testimonium tum saepius in iisdem diiu—
dicandis, tum etiam passim in sensu locorum dubiorum constituendo producimus, Tu vero , benevole
lector, sudoris nostri fructus ex hac operis parte ad te redeuntes aequo animo accipias , rogamus, iisque
feliciter utaris. ·

CAPUT III.
COMMENTARH IN LIBROS SENECAE DE CLEMENTIA. 1532.

Quod primum et in hoc genere unicum doctrinae documentum edidit Calvinus iuvenis admodum
et vix vigesimum tertium annum agens ‚ ei Grallasius utpote a theologorum rebus alieno sui voluminis
hospitium negavit. Beza vero et qui eum sequuti sunt eadem de causa illud in appendicem relegarunt.
Nos ei primarium locum concedimus in nostro opusculorum calvinianorum corpore, ut qui temporum ra-
tionem nobis observandam constituerimus , neque ob argumenti differentiam illud a caeteris omnino se-
parandum arbitremur. Sane theologicis scriptis, sive proprio sive latio're sensu sic dicendis , adnumerari
nequit, quamvis sint qui suspicentur autorem in eo conscribendo id egisse ut regi Francisco, iam tum de
novarum rerum fautoribus et purioris evangelii amicis in sua ditione iniquius sentienti, mitiora consilia
instillaret de iisdem capienda, quemadmodum olim cordubensis ille philosophus Neronis Caesaris animum
oblato suo libro lenire conatus fuerit. Nos talem huius operis causam et originem asserere non ausimus,
quum autor nusquam in suo commentario ne oblique quidem ad rei publicae et sacrae statum alludat,
qualis suo tempore in Gallia obtinebat. Qui potius id solum in animo habuisse videtur ut textum suum
philologice elucidaret, undique congestis scriptorum romanorum sententiis et poetarum floribus , paulo ra-
rius etiam variorum philosophorum placitis in aciem deductis argumentum ipsum retractaret et excuteret.
Verum quamvis illis minime assentiamur, qui sibi in hoc commentario apologetici studii vestigia depre-
hendisse videntur, et autorem tum temporis humanioribus quas dicunt literis unice incubuisse dixerimus,
aliud quiddam est quod nobis maxime dissuadet, ne has stili calviniani primitias de primo illo loeo quem
eis destinavimus, quasi debito de gradu detrudamus. Ab his nimirum legendis incipias oportet, si mag-
nam illam conversionem, neque unquam satis mirandam animo contemplari volueris, qua vir immortalis .·
a coetu philologorum , inter quos non ultimo loco venturus erat si ex talibus initiis coniecturam feceris,
ad theologorum studia evectus statim primo conatu multis se commendavit, mox arrepta palma nulli se-
cundus evasit. In his enim commentariis theologici, adeoque vel religiosi vel biblici argumenti quod
dixeris , nihil dum apparet, neque illius Calvini', quem postea orbis christianus novsit, quidquam praeter
latini sermonis cultioris elegantiam, qua nemo inter istius saeculi theologos magis illo inclaruit. Bien-
nio vero post, quum Psychopannychiam suam ederet, de quaestionibus et controversiis theologiae vel re-
conditioris tam bene edoctum se ostendit, ut a pueris nil nisi haec tractasse videatur, et qui in priore

. opere amplissimam autorum classicorum notitiam exhibuit ut eum totam latinitatem memoria tenuisse

credideris, iam in hoc altero scripturam sacram omnem mente comprehendit et patrum quoque familiarem
se praebet, ita ut pro occasione et auctoritatum copiae et argumentorem rationes disputanti praesto sint
et uberrimae et firmissimae. Ita hic si a priore ad alterum librum transitum feceris, Viri clarissimi stu-
dia inde ab eo tempore quo Ani-eliam adiit rebus sacris dicata et in dics altiora appetentia cognoscere
possis, quae iam ex nostrae latinae Institutionis editione indesinenter aucta, emendata, locupletata vidisti.

