175 PSYOHOPANNYOHIA. 176

pergunt quod semel temere effutiverunt: tum oracula Dei consulunt , ex quibus errorum suorum patro·
cinia quaerant. Ibi, Deus bone, quid non invertunt? quid non depravant atque corrumpunt? ut ad sen-
sum suum, non dico inflectant, sed vi incurvent. Scilicet vere dixit poeta, Furor arma ministrat. ¹)
Haeccine est discendi via? versare ac volutare scripturae, ut libidini nostrae serviant? ut sensui nostro
subiiciantur? quo nihil est stolidius. O sonticam pestem, et certissima zizania inimici hominis: quibus
vult occaecare verum semen. Et adhue miramur unde tot sectae inter eos qui primum nomen evangelio
dederant, ae renascenti verbo? Equidem terret me dira illo denunciatio: Auferetur a vobis regnum Dei,
et dabitur genti facienti fructum eius (Matth. 21, 43). Finem hic conquerendi faciam. Nam longum vo-
lumen conscribendum sit, si in hanc· temporum perversitatem ad iustum modum declamare libeat. Nos
vero, fratres, tot exemplis moniti, vel sero tandem sapiamus. Pendeamus semper ex ore Domini: et ne
quid ad eius sapientiam addamus aut admisceamus de nostro , ne, velut fermentum, totam massam cor-
rumpat, et salem etiam ipsum, qui in nobis est, infatuet. Praestemus nos Domino quales vult habere
discipulos: pauperes, sapientiae nostrae inanes et vacuos, discendi avidos, sed nihil scientes, aut -etiam
scire volentes, nisi quod ille docuerit: quidquid est exoticam, non secus ac praesentissimum venenum
fugientes. Volo autem et iis occurrere, qui consilium meum reprehendent: quod de re nihili concitem
ingentes pugnas, atque istaec leptologemata cruentis dissidiis decidam. N on enim desunt qui sic me ac-
cipiant. Hie responsum sit: quum ex professo tentatur Dei veritae, nullo modo ferendum esse, ne tan-
tillum quidem ex ea delibari. N ec rem esse 11111111 aut contemnendam, videre tenebris diaboli exstingui
Dei lucem. Deinde . maioris momenti esse hanc causam, quam a multis credatur. Neque tamen (ut
falso interpretantur) ad cruorem usque dissidet, qui aliorum erroribus non acquiescit. Reprehendi eorum
curiositatem, qui has quaestiones, revera nihil aliud quam ingenii tormenta, exagitarent. Postquam au-
tem moverunt hanc camarinam, reprimenda est eorum temeritas, 116 supra veritatem invalescat. Id an
effecerim, nesci0, volui certe: et quod optimum habui, dedi. Alii, ei quid melius habeant, in commune
bonum conferant.

Basileae, M„ D. XXXVI.

ψ

1) Vergil. Aeneid. 1, 150.

