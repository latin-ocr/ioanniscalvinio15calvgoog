LVI TRAGTATUS THEOLOGIOI MINORES.

consilio tractaretur. Ipsi Luthero sese adprobavit. Bucero enim ille respondens die Oalixti , quae est
14. Oct. 1539, in fine epistolae haec adiecit: Saluta Io. Sturmium et 10. Calvinum reverenter, quorum
'libellos cum singulari voluptate legi. Loquitur hic de Calvini responsione ad Sadoletum et Sturmii
epistolis de dissidio religionis, Vide De Wctte [Pom. V. p. 2113 Sturmium, contra Pappi caritatem, p.
112. Ad conventum hagenoensem non publica quidem autoritate missus sed in nonnullis tamen adhibi-
tus negotiis, aliquoties istuc cum Sturmio excurrens Crucigero aliisque doctissimis viris mirum in modum
placuit. Sed etiam exterae ecclesiae iam Calvinum magno in loco habuerunt. Eodem enim anno Dux
Luneburgensis eum a magistratu argentoratensi cum Io. Sturmio postulavit ut legati eius colloquio wor-
matiensi primo interessent, et una cum legatis Urbis, Iacobo videlieet SturmiO, Matthia Pfarrero et DD.
Capitone et Bucer0, Wormatiam profecti sunt die 29. Oct. 1540. Erat tum in eodem comitatu Simon
Grynaeus Basileensis, Calvino coniunctissimus. Refutavit in eo colloquio F. de Mosheim, decanum pas·
saviensem, quem iam antea Argentorati praesente utroque sturmio, Hedione et Iac. Bedroto acerrime
refellerat in operibus iustificationem ponentem. Tantum se praebuit in ista disputatione ut Melanthon,
in cuius notitiam iam mense Februario anni superioris Francofurti venerat, ex illo tempore perpetuam
cum ipso coleret amicitiam quam mors demum interscindere potuit. Tanta erat eius in schola argento-
ratensi et apud senatum existimatio, ut eum Genevensium precibus, Tigurinorum Bernatumque et Basi-
liensium intercessione enixius urgentibus, aegre tandem et post longas dilationes atque ad tempus tantum
concederent. Ipso enim colloquii Wormatiensis tempore Genevensium civitas poenitentiam agens ad se-
natum argentoratensem misit consularem virum, qui Calvinum postularet Genevam remittendum, ut de-
nuo patriae ecelesiae administrandae curam haberet. Senatus antequam legatum hunc dimitteret, cele-
riter per equitem literas ad suos Wormatiam mittit, certiores facit de Genevensium petitione, mandat ut
cum Oalvino agant, eique persuadeant ut Argentorati esse malit quam Gcnevae, fatetur Calvinum urbi
necessarium esse civem propter scholam et ecclesiae gallicanae frequentiam. Verum quum legatus Ge-
nevensium Wormatiam venisset, ostendissetque qualis esset civitatis status, et quales paterent evangelii
in Gallia propagandi occasiones, efficit ut ad communem religionis oausam pertinere videretur, hae in re
Genetensibus gratificari. Itaque pro tempore iis concessum est istud beneficium, ut finito conventu Wor-
matiensi et re iterum et mature post reditum cum omnibus collegis expensa, Genavam Calvinus subse-
queretur. Haec discimus ex Iac. Sturmii literis ad XIIIviros datis die 11. Nov. eius anni, etin ar-
chivis nostris ad aedes S. Thomas asservatis. At post legati discessum decreta fuere comitia anno inse-
quenti 1541 Ratisponae habenda. De quibus quum ad senatum argentoratensem relatum fuisset, re deli-
berata ab iis quibus mandata erat, Greigero consule senatusconsultum factum est ut cum Iacobo Sturmio
et Beato Duntzenhemio XIIIviro Bucerus et Calvinus Ratisponam mitterentur. Praemonuerat etiam ipse
Melanthon, priusquam Wormatia abiret, rogaveratque legatos argentoratenses ne inter doctos viros ad iu-
, turum colloquium mittendos Calvinum praeterirent3 virum enim csse magnae existimationis (Memoriale
argent. 1541. fol. 19). Qui tamen, quum usque aliquatenus umbratilis esset, aegre se patiebatur talibus in
causis in publicum produci. In ipso igitur colloquio non tam eoram multitudine quam in⁶privatis evan-
gelicorum deliberationibus disseruit et disputavit et duobus suis collegis Melanthoni ot Bucer0, pro con-
cordia ineunda plus satis ardentibus et nonnunquam flexiloquentia usis, subinde animum addidit (vide
Calvini epp. Ed. Genev. p. 30 ; ed. Laus. p. 63 ; ed. Amst. p. 17). Circa medium mensem Iulium, quum
Imperator colloquium sistere decrevisset, ut rebus turcicis operam daret, vidissetque Calvinus nullum'am-
plius in conventu sui usum foro, tum etiam amici genevenses eum ad reditum vehementer hortarentur,
extorsit magis a collegis quam impetravit missionem rediitque Argentoratum, ut scholae ecclesiaeque suae
gallicanae, et Capitoni ex peste laboranti succurreret (Epp. Genev. p. 313 Laus. p. 683 Amst. p. 18). Iudi-

