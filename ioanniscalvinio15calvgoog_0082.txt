39 DE CLEMENTIA 40

Fallit enim vitium specie virtutis et umbra,

Quum sit triste habitu, vultu ue et veste severum.
Nec dubie tanquam frugi lau atur avaruS,
Tanquam parcus homo ct rerum tutela suarum.

Seneca epist. Vl: Vitia nobis sub virtutum nomine
obrepunt, temeritas sub titulo fortitudinis latet.
Hanc sententiam eleganter constrinxit verborum com-

pendio Publius Mimographus: . Timidus se cautum'

vocat, sordidus parcum. ¹) Quod si verum aliquando
fuit, magno nostro malo hodie verissimum experi-
mur.

Siqua impresseris] Significanter posuit hoc ver-
bum quasi diceret neque descriptionem, neque pictu-
ram sufficere: adeo facilis est lapsus in virtutibus dis-
cernendis, propter illam, ut Quintilianus vocavit,
vitiorum viciniam. Sic Seneca epist. VL: In his
magno periculo erratur, his certas notas imprime.
Contrarium est signa conturbare Ciceroni libro sep-
timo epist. ad Atticum.

Quomodo confirmet eam, et usu suam faciat] Al-
ludit ad usucapiones, et praescriptiones iuriscon-
sultorum. Quomodo etiam epist. VL: Semel traditi
boni perpetua ossessio est, virtus non dediscitur.
Hoc est quod icunt philosophi, animum hominis,
prout virtutibus aut vitiis assuescit, eorum habitum
contrahere. Habitus autem sunt acquisitae qualita-
tes, quibus ad nostros affectus bene vel male nos
habemus. Sic accipio locum Aristotelis secundo
Ethicorum, moralem virtutem ex consuetudine com-
parari. Abeunt enim studia in mores, ait Ovidius,
et apud Curtium lib. V.: Consuetudo natura dicitur
potentior. Marius apud Salustium: Mihi, qui om-
· nem aetatem in artibus optimis· egi, bene facere iam
ex consuetudine in naturam vertit. Et Aristoteles
Problcm. 'sectione vm. ‚dicit consuetudinem in na-
turae habitum transformari.

Nullam vero ex omnibus] Iam Seneca ab ipsius
virtutis commendatione artificiose incipit , quae ex
aequo apud omnes [pag. 28] homines valeat. Vix
enim ullum operae pretium faceret, si sola honesti
contemplatione, Neroni et aliis principibus commen-
daret clementiam. Scimus ita esse natura compa-
ratum, ut specie utilitatis aut voluptatis magis affi-
ciamur, quam illis Stoicorum paradoxis, a sensu
populari abhorrentibus. Sive igitur cum Stoicis in
nuda honestatis conspiratione versamur, satis eo no-
mine placere potest clementia, quae societatem hu·
manam complectitur. Seu ad voluptatem tendimus,
seu spe commodi ducimur, et hic clementia locum

suum retinet, et dignitatem.
Quum nulla humanior sit] Argumentum a con-

iugatis. Sunt enim derivata homo et humanus. Lo·
cus est in Topicis a coniugatione verborum , quam

 

1) che: Timidus vocat se cautum, parcum sordidus.

Graeci συζυγίαν vocant, et coniugata ipsa σύζυγα, ut
si compascuus sit ager, licet compascere. Mirum est
hanc argumentationem Quintiliano tam nullius pon-
deris visam esse, ut ridiculum adiicere putaverit,
nisi Cicero usus esset: quum haec ipsa sit finitima
siquae ab etymologia ducitur. Ergo quemadmodum
Terentianus Chremes, quia homo est, nihil humani
alienum a se putat, ita hic Seneca arguit esse hanc
homini convenientissimam virtutem , quae omnium
humanissima est. Humanitatis nomen varie usurpa-
tur. In hoc loco ea est, quae a Gellio describitur
lib. XIII. dexteritas quaedam, benevolentiaque erga
omnes homines promiscua, Graecis φιλανθρωπία.
Inter nos, qui hominem sociale animal] Eadem
verba ex disciplina Stoicorum a Seneca repetuntur
libro septimo de Beneficiis, ac si diceret hanc unam
rationem satis efficacem fore, si cum Stoicis esset
disputatio, clementiam esse quoddam qnasi vincu-
lum humanae societatis et cognationis, Est enim sta-
tum inter eos axioma, homines hominum causa esse
genitos, ut mutuas vicissim operas praestent, ut in
commune consulant, ut se suaque quatenus publici
commodi refert, in commune conferant. Verum
statim Epicurei Cyrenaicique reclamabunt, qui ut
nihil suis voluptatibus decedere volunt, minime ad
se pertinere contendent. ut suo dispendio alienum
procurent impendium. Cum iis ne sit illi conflic-
tandum, facit ut hanc virtutem suae utilitati con-
sentaneam esse intelligant. De hac autem humani
generis societate loquitur satis copiose Cicero lib.

. Offic. H. et H. de Finibus. Atque, ut ad Archytam

scripsit Plato, non sibi se soli esse natum memme-
rit, sed patriae, sed suis, ut perexigua pars ipsi re-
linquatur. Paulo post: Eadem ratio facit hominem ho-
minum appetentem, cumque iis natura et usu et ser·
mone congruentem, ut profectus a caritate domestico-
rum ac suorum, currat longius, et se implicet, primo oi-
vium, deinde omnium mortalium societati. Platonis
verba, quae a Cicerone allegantur, hodie [pag. 29] quo-
que exstant in epist. ad Archytam. Cicero tamen
haec eadem Stoicis tribuit in primo Officiorum. Ari-
stoteles quoque Polit. 111.: Dictum est natura esse
hominem civile animal ac sociale-ex quo fit, ut etiam
si nihil indigeant mutuo auxili0, nihilominus affoe-
tent vitae societatem. Ne hic sim impendio proli-
xior, vide Senecam epist. V Ι. epist. XLVIII.

Communi bono ρθηίΐωη] Talem Stoicum Cato-
nem descripsit nobis Lucanus lib. H.:

Nec sibi, sed soli genitum se credere mundo.
Item:
In commune bonus·
Seneca lib. I. de Ira: Homo in adiutorium mutuum
generatus est. Iuvenalis Satyra IX.:

Principio indulsit communis conditor illis
Tantum annnam, nobis animum quoque. mutuus ut nos
Adfectus petere auxilium, et praestare iuberet.

