r PROLEGOMENA. XLVII

CAPUT'Vm.
EPINICION. 1541.

Carmen hoc elegiacum, Christi gloriam prophetico quasi spiritu celebrans, unicum Calvini nostri
scriptum est quod unquam ligato sermone suo nomine inscriptum edidit. Neque edidisset, nisi insulsae
et malevolae pontificiorum quorundam invectivae vix amicis cognitum extorsissent invito. Ipse enim
narrat in praefatiuncula huic opellae postea praemissa se olim quum Wormatiae esset, ab Argentora-
tensibus ad comitia ibidem habenda missus, breve* hoc carmen composuisse, idque paucis familiaribus le-
gendum dedisse. Qui apographis tribus aut quatuor factis id latius manare voluerunt, dum autor ipse
inter suas chartas neglectum et sepultum arbitrabatur. Iam post plures elapsos annos rescivit per mer-
catores ex lugdunensibus nundinis reversos, curiam tolosanam, suadente monacho quodam inquisitore, car-
men illud, quamvis nunquam impressum, in catalogum librorum damnatorum retulisse. Cuius rei ru-
mor quum Genevam pervasisset, et plurimi ab autore , quisnam et qualis esset iste libellus, quaererent,
maluit statim edere, non solum ut bonos viros quaerendi molestia et semetipsum respondendi sublevaret,
sed etiam ut adversarios commonefaceret quid prqficiant ipsi insana sua importunitate, de industria
quasi in lucem protrahentes quae alioqui latuissent.

“ Bis separatim impressum est hoc Epinicion. Editionis principis duo 'tantum exemplaria aeta-
tem tulisse videntur, alterum Bernae, alterum Basileae asservatum. Hoc posterius humanissime nobis
conferendum transmisit Vir Clar. F. D. Gerlach, bibliothecae basileensis praefectus. Ecce eius titulum:

EPINIOION. Ι CHRISTO CANTA·ltum ab Ioanne Caluin0, Ι Calendis Ianuarii, Ι anno. 1541.1
(L'vnblema madii flammati eum duabus manneus.) GENEVAE Ι Per Ioannem Girardum ι 1544.

Folio tituli verso legitur Calvini praefatio ad lectorem. Carmen ipsum sexaginta et uno dis-
tichis constans (quorum ultimum tamen a caeteris exiguo spatio separatum carminis quasi subscriptionem
sivo coronidem dixeris) quinque paginas obtinet, non numeratas. Ultima est vacua, forma opusculi qua—
ternaria minor.

Alterius editionis, quae bilinguis est, titulum ex unico exemplari guelferbytano describimus:

CHANT DE VICTOIRE, CHAN ΤΕ Ι a Iesus Christ en vers Latins par M. Iehan Galum, l’anl
M. D. XLI, le premier iour de Ianuier, a la diete qui Ι pour lors se tenoit a Wormes. Ι NOVVEL-
LEMENT TRADVIT EN Ι rithme Franqoise, en vers Alexandrins, par Conrad Ι Badius, de Paris: et
imprime par iceluy. (Emblema.) M. D. LV.

.Emblema quod maiorem partem paginae occupat repraesentat PRELVM Ι ASGENSIANVM sive ipsius
translatoris et typographi celeberrimi Badii Ascensii officinam cum adagio supra et infra adscripto:
Homme mortel (tant que vivant seras) Ι En ta meur le pain tu manqeras. Genea. 111. -— officinae effigies ornamen-
tis architectonicis circumdata est. Forma libri quaternaria paulo maior quam praecedentis editionis. Octo
bicis alexandrinis centum nonaginta sex concepta, quibus subiunguntur quatuor alii etiam forma metrica
diversi (QVATRJN.) qui ultimum illud distichon de quo supra diximus repraesentant. Pagina 11—16
sequitur latinum archetypon.

Praefatio Badii quae folio tituli verso legitur omnino digna est quae hac occasione data recolatur
et lectu iucundissima:

