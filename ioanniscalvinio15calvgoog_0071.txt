17 - LIBER 1. CAPUT Ι. “ 18

Ovidius lib. II. nove et licentiose gloriam discordem
pro discreta et separata posuerit:

g} measeposita est et ab omni milite discors
oria.

Impotentem] Nonius Marcellus interpretatur
valde potentem. Verum hoc nomen habet maio-
rem energiam. - Non enim tantum significat valde
potentem Ciceroni quum dicit: Nil ¹) agant, nil ti-
meant, nil concupiscant, nulla impotentia efferantur ;
sed praefidentem quandam audaciam. Cicero Tus-
cul. IV.: Inflammant appetitione nimia, quam tum
cupiditatem, tum libidinem dicimus, impotentiam
quandam animi a temperantia et moderatione plu-
rimum dissidentem. Graeci ἀκράτειαν vocant. Ho-
ratius Oarminum I.:

Quidlibet2) impotens

Sperare fortunaque dulci
Ebria.

In suam *perniciem exsultaturam] Vel saevire
significat, quemadmodum illud Ciceronis lib. II. de
Republica: Quae sanguine alitur, quaeque in omni
crudelitate sic exsultat, ut vix hominum acerbis
funeribus satietur. Vel supra modum exsilire et
efferri. Cicero de Rep.: Est igitur quoddam turbu-
lentum in hominibus singulis, quod vel exsultat
voluptate, vel molestia frangitur. Utriusque signi-
ficationis autor Nonius Marcellus: sed posterior ma-
gis convenit: quia scilicet plebs imperita, quae nul·
lum habet modum libertatis, statim vertit in licen-
tiam: idque in suam perniciem: ut vulgus roma-
num saepius intestinis discordiis imperium suum
paene labefactavit: atque etiam in exitium alienum,
quia vix est ut cohiberi possit insana multitude,
ubi semel ad arma ventum est. Livius lib. IV.:
Haec natura multitudinis est, aut servit humiliter,
aut superbe dominatur: libertatem, quae media est,
nec spernere modice, nec habere sciunt. Curtius
lib. X.: Nullum profundum mare, nullum vastum
fretum ct procellosum tantos ciet fluctus, quantos
multitudo motus habet, utique si nova et brevi du-'
ratura libertate luxuriat. Livius lib. XXXIV: Quin-
tius Achaeis suadet, libertate modice utantur: tem-
peratam eam ‚ salubrem eis et singulis civitatibus
csse: nimiam, et aliis gravem, et iis qui habeant,
praecipitem et effrenatam esse.

Eyo ex omnibus] Prosopopoeia, qua secum lo-
qui imperator fingitur, et quasi in cogitationem ire.
Hic est conscientiae fructus, quem illi [pag. 6] Se-
neca promittebat si in se descenderet, et mentem
bene compositam respiceret. Et haec plus habent
gratiae per fictionem personae, quam si cx persona
autoris conciperentur: ut docet Quintilianus lib. IX.

 

libet'l) Edd. recentiores omncs: non.

Caluini opera. Vol. V.

2) Ed. ΛΜΗ· quam-

Valent enim ad lectorem excitandum, ad movendos
affectus, ad orationem variandam. Quidam hoc
schema non prosopopoeiam vocant, sed ἠθοποιΐαν.
quod illa personas fingat quae nusquam sunt, haec
certis personis verba accommodat. Vide romanum
Aquilam. Haec autem oratio ex opinione Stoicorum
pendet, qui diis rerum humanarum procurationem
tribuunt, providentiam asserunt, nihil fortunae te-
meritati relinquunt. Epicurei tametsi deos non ne-
gant, at, quod proximum est, voluptarios nescio quos
somniant, otiosos, mortalia non curantes ‚ ne quid
voluptatibus suis decedat, pronoean Stoicorum ri-
dent, quasi anum fatidicam. Omnia fortuito casu
contingere putant. Qui vero. se deorum vicarium

a profitetur, is nimirum fatetur deos humanis neces-

sitatibus providere. Quamobrem recte Homerus
βασιλῆας διοτρεφεῖς appellat, hoc est reges a Iove
nutritos, et Iliados IX. Agamemnonem a [ove re-
gem constitutum scribit. Nec minus eleganter Pli-
nius in Panegyrico: Talia esse crediderim quae
ipse mundi parens temperat nutu, si quando ocu-
los demisit in terras, et facta mortalium inter di-
vina opera numerare dignatus est: quibus nunc
per te liber solutusque, coelo tantum vacat, post-
quam te dedit, qui erga omne hominum genus vice
sua fungereris etc. Itaque vere quis dixerit, ut ait
Plutarchus de doctrina principum, principes mini-
stros esse dei, ad salutem et curam hominum: uti
bona quae deus illis largitur, partim distribuant,
partim servent. Oui consentit responsum illud Nu-
mae Pompilii, regnum esse deorum ministerium.
Et aliud item Artabani apud eundem Plutarchum,
reges, simulacra dei omnia servantis. Non abs re
igitur Plato in Gorgia facit deum quendam impe-
ratorem generis humani, assignantem suum unicui-
que in statione hac et militia locum. Quam sen-
tentiam Persius ex Platone transtulit:

Quem te deus esse
Iussit, et humana qua parte locatus es in re.

Est etiam illa confessio religionis nostrae, non esse
potestatem nisi a Dee, et quae sunt, a Deo ordi-
natas esse, ad Rom. XIII.

Vitae necisque arbiter] Pro eodem. Curtius lib.
IV.: Quum in regali solio residebis vitae necisque
omnium civium dominus, cave obliviscaris huius sta-

tue, in quo accipis regnum. Et Seneca in Thyeste, .

Vos quibus rector maris atque terrae
Ius dedit magnum necis atque vitae.

[pag. 7] Quod enim alter dominium, alter ius mag-
num, Seneca hic arbitrium vocat, id est plenam et
liberam potestatem sine provocatione: ut etiam tra-
dit Pompeius Festus.

In manu mea positum est Sic Coelius ad Oi-
ceronem libro VIII. Epist: uam velis eum obli-
gare, in manu tua est. Quid si 'ficet haec lo-
quutiO, pulchre declarat Cicero O c. I. quasi per

