95
riam recitat Augustinus libro ΠΙ. de Civitate et Plu-
tarchus in Vita Syllae. Hic tamen in numero a Se-
neca discrepat. Scribit enim interfectos ad sex mil-
lia: nec responsum Syllae ponit superbum adeo at-
que atrox. mic enim legitur quosdam flagitiosos
castigari, non pauculos. Sed hoc addidit Seneca ad

auxesin, quo maiorem faceret Syllae invidiam. Au·-
gustinus de numero cum Seneca convenit.

Ad aedem Bellonae] In ea aede saepe habeba-
tur senatus, praesertim quum aut externarum gen-
tium legatis dabatur, quibus urbem ingredi non li-
ceret, aut imperatoribus triumphum petituris, qui
ex more urbem non ingrediebantur, nisi triumphan-
tes. Utriusque rei exempla sunt apud Livium, ter-
tiae decadis libro X. de legatis Carthaginiensium,
quibus vetitis ingredi urbem, hospitium in via pu·-
blica, senatus ad aedem Bellonae datus est. Lib.
Vnt: Senatu extra urbem in aede Bellonae date,
quas res gessisset in Hispania, disseruit. Erat enim
iuxta circum maximum extra urbem sita, ab Appio
Pulchro consecrata, autore Ovidio VI. Fastorum:

Hac sacrata die Thusco Bellona duello
Dicitur, et Latio prospera semper adest.

Appius est autor, Pyrrho qui pace negata,
Multum animo vidit, lumine captus erat.

Prospicit a tergo summum brevis area circum.

et caett. Eam autem diem intellige pridie Nonas
Iunias, seu quartum diem mensis Iunii. Vovisse
Appium Pulchrum autor est Livius libro X., verum
a quo sit consecrata, aut quo tempore, non memi-
’ nit. Primum tamen senatusconsultum apud Livium
ibi factum legitur, quum victor Marcellus reversus
ex Syracusis triumphum ob rcs a se gestas postu-
lavit. Senatum habebat C. Ualphurnius praetor, libro
VI. tertiae decadis. De ipsa dea lege Ciceronem libio
secundo de Natura deorum, Lactantium libro prime.
Ut ad Syllam redeamus, potuit facile clamorem cx-
audire. Illa enim hominum septem millia quae 66
illi dediderant, ac in fidem permiserant, convenc-
rant in circum maximum non longe a Bellonae
templo,

Pauci Syllae videbantwr] Sic respondisse Syl-
lam alii non tradunt, quemadmodum diximus: sed
hoc addidit Seneca, ut acciperet occasionem schema-
tis quod Graecis [pag. 87] ἀνάκλασις dicitur, quum
id quod ab altero dictum est, in aliam sententiam
retorquemus. Huiusmodi est vulgare illud Procu-
leii: cui quum filius dixisset se non mortem patris
exspectare, scilicet intelligens se non inhiare haere-
ditati, excepit ille: Imo vero exspectes, nec prope-
res moliri ut velocius moriar. Sylla pauculos dixe-
rat· occidi, ut terrorem minueret quem senatus ex
' tanto clamore conceperam Seneca ad sanguinis avi-
ditatem refert.

Eseodem corpore abrupti] Argute colligit eos
non esse cives, qui in commune non vivunt. Quid

DE CLEMENTIA

96

enim est civitas? Nempe concilium coetusve homi-
num iure sociatus, inquit Cicero in somnio Scipio-
nis. Quam definitionem sumpsit ex Aristotele in
Politicis. Si igitur non omnis societas est civitas,
sed ea tantum quae probis moribus et aequis legi-
bus vivat: nimirum qui legibus non obtemperant,
cives non sunt, sed ex corpore legitimae civitatis
abrupti. In hostile nomen transeunt. In eandem
sententiam alibi Cicero: Ut corpora nostra sine mente,
ita civitas sine lege, suis partibus ut nervis ac san-
guine et membris, uti non potest.

Interim hoc quod dicebamus] Quasi diceret: Il-
lud obiter dictum sit, admoneri nos exemplo Syllae
quos hostes persequi debeamus. Interim quod est
instituti nostri proprium, facile tyrannum a rege dis-
cernit clementia.

Uterque licet non minus armis valletur] Παραδια-
στολή, quam Fabius lib. IX. distinctionem vocat, quae
duas res aut plures, quae videntur eandem vim et
rationem habere, disiungit, et quantum distent do-
cet, suam cuique propriam sententiam subiungendO.
Sic Ovidius in resimili:

Et latro, et cautus praecingitur ense viator,
Ille sed insidiaS, hic sibi portat opem.

Eiusdem generis est etiam quod sequitur: Nolo te
saepius parcum appellare, quum sis avarus. Nam
qni parcus est, utitur 66 quod satis est3 tu contra
propter avaritiam, quo plus habes, magis eges. Ita
non tam diligentiae fructus, quam copiae miseria
consequitur.

Alter arma habet quibus] Rex scilicet, cuius of-
ficium est vim quae subditis inferatur, armis pro—
pulsare, quibus utitur tanquam pacis praesidio,

Alter ut mayno timore Scilicet tyrannus, qui
quum omnibus invisus sit, o ia terrore cohibet. Quod
significavit Tranquillus de Domitiano loquens: Ino·
pia rapax, metu saevus. Et Claudianus:

Cuncta ferit, dum-cuncta timet.

Nec illas ipsas manus] Qui omnes timet, qui
ad omnem motum trepidat, suos etiam satellites cur
non timeat? armatos videt, nec satis securus est,
an pro 66, an contra se ferro accingantur. In hanc
sententiam introducitur Thyestes a Seneca tragico:

Dum excelsus steti
Nunquam pavere destiti, atque ipsum mei
Ferrum timere lateris, ἰ

Ut invisas sit quia timetur] Contrariis in con·
traria agitur tyrannus. Nam timeri vult quia in-
visus [pag. 88] est. Et tamen ideo invisus est, quia
timetur. Atqui nihil opus esset timore, si nullum
esset odium. Hoc igitur unum illi malum est, quod
putat mali remedium.

Et timetur] Ut enim ait Ennius, quem metuunt,
oderunt: quem quisque odit, perisse expetit. Seneca
lib. ΙΙ. (16 Ira: Quid? quod semper in auctores re-
dundat timor, nec quisquam metuitur, ipse securus?

