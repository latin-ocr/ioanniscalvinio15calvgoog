411

ut res, quae sedari amice alioqui poterat, in tale
certamen exarserit. Quanquam autem in tanta re-
rum conturbatione varia fuerunt hominum iudicia,
iam tamen omni timore sum liberatae, postquam ad
tuum tribunal adstamus, ubi aequitas cum veritate
coniuncta non, nisi secundum innocentiam pronun-
ciare potest. ·

En, Sadolete, non quam tibi ad nos praegra-
vandos comminisci libuit causae nostrae actionem,
sed quam esse verissimam et nunc boni cognoscunt,
et omnibus creaturis iu illo die patefiet. Neque vero
iis etiam, qui praedicatione nostra edocti, ad eandem
nobiscum causam accesserint, deerit quod pro 66 lo-
quantur, quando haec cuique parata erit defensio:
EgO, Domine, ut a puero fueram educatus, christiae
nam semper fidem professus sum. Ipsius autem fidei
rationem non aliam initio habui, quam quae tunc
passim obtinuerat. Verbum tuum, quod instar lam-
padis praelucere universo populo tuo debuerat, ademp-
tum, vel certe su pressum nobis erat. Et no quis
maiorem lucem esideraret, [fol. 43] insederat om-
-nium animis ista persuasiO, coelestis illius arcanae—
que philosophiae inquisitionem paucis melius delegari,
a quibus oracula peterentur: plebeiis ingeniis non al-
tiorem intelligentiam convenire, quam ut se ad eccle-
siae obedientiam subigerent. Rudimenta autem, qui-
bus fueram initiatus, eiusmodi erant, ut nec me ad
legitimum numinis tui cultum satis instituerent: ne-
que mihi ad certam spem salutis viam expedirent:
nec me bene ad officia formarent christianae vitae.
're quidem unum pro Dco meo colere didiceram:
sed quum me penitus fugeret vera colendi ratio, in
primo statim ingressu excidebam. Credebam, ut fue-
ram edoctus, filii tui morte me redemptum esse ab
obligatione aeternae mortis: sed eam imaginabar re-
demptionem, cuius virtus nequaquam ad me perve-
niret. Exspectabam futurum resurrectionis diem,
sed cuius memoriam, velut rei infaustissimae, abo-
minarer. Atque hic sensus non mihi privatim domi
natus erat, sed ex ea doctrina, quae tum a populi
christiani magistris populo passim tradebatur, con-
ceptus. Clementiam erga homines tuam praedicabant
illi quidem, sed non nisi eos, qui se dignos praebuis-
sent. Dignitatem porro in operum iustitia colloca-
bant, ut 1116 demum in gratiam abs te reciperetur,
qui se tibi operibus conciliaret. Nec dissimulabant
tamen interim, miseros 6666 nos peccatores, et qui
saepe carnis infirmitate laberemur. Proinde com-
munem oportere, omnibus 6666 salutis portum, tuam
misericordiam: sed enim eius obtinendae, hanc de-
monstrabant rationem, si pro offensis tibi satisfieret.
Tum satisfactio nobis iniungebatur: primum ut con·
fessi sacerdoti omnia peccata veniam absolutionem·
que supplices peteremus; deinde ut bonis operibus
malorum memoriam apud te deleremus; postremo,
ut ad sufficiendum, quod nobis deesset, sacrificia ex-

RESPONSIO

412

piationesque solennes adderemus. Iam quia rigidus
esses iudex, ac severus vindex iniquitatis, ostende-
bant, quam formidolosus esse deberet tuus conspectus.
Ideo iubebant ad sanctos primum confugere, ut eo—
rum intercessione, exorabilis ac propitius nobis red-
dereris, His omnibus quum utcunque perfunctus 66-
sem, tametsi nonnihil interquiescebam, procul tamen
adhuc aberam a certa conscientiae tranquillitate.
Quoties enim vel in me descendebam, vel animum
ad to attollebam, extremus horror me incessebat, cui
nulla piacula, nullae satisfactiones mederi possent.
Ac quo me propius considerabam, eo acrioribus pun-
gebatur aculeis conscientia, ut non aliud restaret so-
latium, quam me ipsum oblivione ludere. Quia ta-
men nihil melius offerebatur, iter, quod exorsus
eram, prosequebar: quum interim excitata est longe
diversa doctrinae forma, non quae a christiana pro-
fessione nos [fol. 44] abduceret, sed quae illam ad
suum fontem reduceret, et velut a faecibus repur-
gatam suae puritati restitueret. Ego vero novitate
offensus, difficulter aures praebui: ac initio, fateor,
strenue animoseque resistebam. Siquidem (quae ho-
minibus ingenita est in retinendo quod semel sus-
ceperunt instituto, vel constantia, vel contumacia)
aegerrime adducebar, ut me in ignoratione et errore
tota vita versatum esse confiterer. Una praesertim
res animum ab illis meum avertebat, ecclesiae re-
verentia. Verum ubi aliquando aures aperui , me-
que doceri passus sum, supervacuum fuisse timorem
illum· intellexi, ne quid ecclesiae maiestati decederet.
Multum enim interesse admonebant, secessionem
quis ab ecclesia faciat, an vitia corrigere studeat, qui-
bus ecclesia ipsa contaminata est. =De ecclesia prae—
clare loquebantur, summum unitatis colendae stu-
dium, prae se ferebant. Ac ne in ecclesiae nomine
cavillari viderentur, ostendebant non esse novum, ut
antichristi pro pastoribus illic praesiderent. Eius
rei exempla non pauca proferebant , quibus appare-
bat, nec alio spectare ipsos, quam ad ecclesiae aedi-
ficationem: et in eo similem habere causam cum
multis Christi servis, quos ipsi in numero sanctorum
habebamus. Quod autem liberius ferrentur in ro-
manum pontificem, qui et pro Christi vicario, et Pe—
tri successore, et ecclesiae principe colebatur, sic ex-
cusabant: Eiusmodi titulos inania esse terriculamenta
quibus adeo perstringi piorum oculos non oporteret,
ut rem intueri ac excutere ‘non auderent. Illum,
quum mundus ignorantia et hebetudine, velut alto
sopore , oppressus esset, in tantum fastigium emer—
sisse; certe non verbo Dei constitutum, non legitimaec-
clesiae vocatione ordinatum ecclesiae principem fuisse,
sed voluntarium, et a se ipso lectum. Illam porro
tyrannidem, qua in Dei populum grassatus esset,
nullo modo esse ferendam, si vellemus salvum apud
nos Christi regnum. Nec illis deerant, quibus ea
omnia confirmarent, validissimae rationes. Principio,

